---
{"dg-publish":true,"permalink":"/readwise/books/le-lezioni-della-storia/"}
---

# Le Lezioni Della Storia

![rw-book-cover](https://readwise-assets.s3.amazonaws.com/static/images/default-book-icon-5.25188386e520.png)

## Metadata
- Date: [[Calendar/<%tp.date.now("DD-MM-YYYY")%>\|Calendar/<%tp.date.now("DD-MM-YYYY")%>]]
- Author: [[Unknown\|Unknown]]
- Full Title: Le Lezioni Della Storia
- Category: #books

## Highlights
- Sicchè la prima lezione biologica della storia è che la vita è competizione.
- I gruppi in competizione hanno le caratteristiche degli individui in competizione: egoismo, combattività, faziosità, orgoglio. I nostri stati, non essendo altro che la moltiplicazione di noi stessi, sono come noi: essi scrivono la nostra natura a caratteri più marcati, e fanno ciò che noi stessi facciamo nel bene e nel male su scala elefantesca.
- La guerra è il modo in cui si ciba una nazione. Essa promuove la collaborazione perchè è la forma estrema competizione. Finchè i nostri stati non diverranno membri di una comunità più larga realmente protettiva, continueranno ad agire come individui e famiglie allo stadio della caccia.
- La seconda lezione biologica della storia è che la vita è selezione.
- La Natura sorride dell'unione di libertà ed uguaglianza nelle nostre utopie. Perchè esse sono nemiche giurate ed eterne, quando uno delle quali prevale, l'altra soccombe. Lasciate gli uomini liberi, e le loro naturali disuguaglianze si moltiplicheranno quasi geometricamente, come in America e in Europa durante il diciannovesimo secolo, sotto il regime del "laissez-faire". Per limitare la crescita della disuguaglianza la libertà dev'essere sacrificata, come in Russia dopo il 1 917.
- solo chi per capacità economica è sotto la media desidera l'uguaglianza; chi è consapevole della propria superiorità aspira alla libertà; e alla fine trova il modo di spuntarla.
- La terza lezione biologica della storia è che la vita deve proliferare.
- Non si cura del fatto che un alto tasso di natalità è accompagnato usualmente da un basso livello di civiltà, e viceversa; e difatti essa (intendendo qui la Natura come il processo di nascita, differenziazione, competizione, selezione e sopravvivenza) provvede a che una nazione a basso tasso di natalità sia periodicamente invasa da qualche gruppo più fertile e virile.
- Se lo sciame umano è troppo numeroso per le risorse alimentari disponibili, la N a tura ha tre mezzi per ristabilire l'equilibrio: la fame, la pestilenza e la guerra. Nel suo famoso "Saggio sulla popolazione" (1798) Thomas Malthus spiegò che senza questi controlli periodici il tasso di natalità sorpasserebbe cosl rapidamente quello di morte che il moltiplicarsi delle bocche da sfamare renderebbe vano qualsiasi incremento nella produzione di cibo.
- la maggiore prolificità delle famiglie Cattoliche fa supporre che, per il2000, la Chiesa Cattolica Romana sarà la forza di governo dominante sia a livello federale che municipale e nazionale.
- Il Sud crea le civiltà, il Nord le conquista, le getta in rovina, le prende a prestito, le diffonde: questo è un riassunto della storia.
- Le antipatie ''razziali'' hanno qualche radice nell'origine etnica, ma sono anche generate, forse in misura predominante, dalle differenze culturali acquisite-di linguaggio, modo di vestire, abitudini, morale o religione. Non c'è rimedio a queste antipatie se non un'educazione vasta e aperta.
- La società è fondata non sugli ideali ma sulla natura dell'uomo, e la costituzione dell'uomo riscrive le costituzioni degli stati.
- Pertanto il conservatore che si oppone al cambiamento è utile come il radicale che lo propone-forse ancor più utile,
- E' bene che le nuove idee vengano ascoltate, in virtù delle poche che si potranno applicare; ma è altrettanto bene che siano costrette a passare attraverso la macina delle obiezioni, dell'opposizione e dell'ingiuria; questa è la prova del fuoco che le innovazioni devono superare prima che sia loro concesso di entrare nella vita della razza umana.
- La morale è l'insieme delle regole per mezzo delle quali una società esorta (contrapposte alle leggi, per mezzo delle quali cerca di costringere) i suoi membri e i suoi gruppi ad un comportamento compatibile con l'ordine, la sicurezza e la crescita interni.
    - Note: La morale è un tipo di potere piu basato sull'influenza, è un nudge
- Una scarsa conoscenza della storia sottolinea la relatività dei codici morali, e conclude che essi non hanno valore perchè variano nel tempo e nello spazio e talvolta si contraddicono a vicenda. Una conoscenza più profonda sottolinea l'universalità dei codici morali, e ne conclude la necessità.
- Nella fase della caccia un uomo doveva essere pronto a inseguire, combattere e uccidere. Catturata la preda si ingozzava il più possibile, non sapendo quando avrebbe potuto mangiare di nuovo; l'insicurezza è la madre dell'avidità, come la crudeltà è il ricordo, sia pure solo nel sangue, di un tempo in cui la prova decisiva della sopravvivenza era l'abilità di uccidere, come lo è ora tra gli stati.
- dal momento che la naturale diseguaglianza tra gli uomini condanna molti di noi alla povertà o al fallimento, una speranza soprannaturale può essere la sola alternativa alla disperazione. Distruggete quella speranza, e la guerra di classe si intensificherà.
- Culti pagani e Cristiani proclamarono che i governatori della terra erano designati e protetti dagli dei. Grati, quasi tutti gli stati condivisero terre ed entrate con i sacerdoti.
- Sebbene la Chiesa servisse lo stato, essa si proclamava al di sopra di tutti gli stati, come la morale dovrebbe essere superiore al potere. Insegnò agli uomini che il patriottismo non frenato da una lealtà più elevata può essere strumento di rapacità e di crimine.
- Nessuna riconciliazione è possibile tra religione e filosofia se non attraverso l'ammissione da parte dei filosofi che non si è saputo trovare un surrogato alla funzione morale svolta dalla Chiesa, e il riconoscimento ecclesiastico della libertà di credo e di pensiero.
- la storia resta in fondo la selezione naturale degli individui e dei gruppi più adatti ad una lotta nella quale la bontà non riceve trattamenti di favore, le sventure abbondano e la prova decisiva resta la capacità di sopravvivenza
- Se la storia suffragasse una qualche teologia sarebbe un dualismo come quello Zoroastriano o Manicheo: uno spirito buono ed uno malvagio che combattono per il controllo dell'universo e dell'animo umano. Queste fedi e il Cristianesimo (che è essenzialmente Manicheo) assicurano ai loro seguaci che lo spirito buono finirà col vincere; ma di questo esito la storia non offre garanzie.
- In un certo senso la Cristianità si danneggiò da sè sviluppando in molti Cristiani un senso morale che non poteva più tollerare il Dio vendicativo della teologia tradizionale.
- Una delle lezioni della storia è che la religione ha molte vite, e l'abitudine di risorgere. Quante volte in passato un Dio e la sua reglione sono morti e resuscitati!
- Generalmente la religione e il puritanesimo prevalgono in periodi in cui le leggi sono deboli e la morale deve accollarsi il peso della conservazione dell'ordine sociale;
- Nel nostro tempo proprio la forza dello stato, insieme ai vari fattori elencati in precedenza, contribuisce a rilassare la fede e i costumi, lasciando riassumere al paganesimo la sua naturale preponderanza.
- Sottoscriverà lo storico la conclusione di Renan che la religione è necessaria alla moralità-che un'etica naturale è troppo debole per opporsi alla ferocia che si nasconde sotto la civiltà ed emerge nei nostri sogni, crimini e conflitti?
- Non ci sono esempi significativi, prima del nostro tempo, di una società che abbia mantenuto con successo la vita morale senza l'ausilio della religione.
- Solo pochi stati Comunisti non si sono limitati a dissociarsi dalla religione ma hanno rifiutato il suo ausilio; e forse l'apparente e provvisorio successo di questo esperimento in Russia deve molto alla temporanea accettazione del comunismo come religione (o, come direbbe uno scettico, oppio) del popolo, che sostituisce la chiesa come spacciatore di consolazione e speranza. Se i regimi socialisti dovessero fallire nel loro sforzo di debellare la relativa povertà delle masse, questa religione potrebbe perdere fervore ed efficacia,
- "Finchè ci sarà povertà ci saranno dei''
- In casi simili i motivi di chi regge le fila (solitamente nell'ombra) possono essere economici, ma il risultato è largamente determinato dalle passioni delle masse.
- All'altro capo della scala la storia riporta che "gli uomini che possono manovrare uomini manovrano uomini che possono manovrare solo cose, e gli uomini che manovrano il denaro manovrano tutti" 27•
- L'esperienza del passato lascia pochi dubbi sul fatto che ogni sistema economico debba presto o tardi basarsi su qualche forma di profitto per incitare individui e gruppi alla produttività.
- Di norma e in genere gli uomini sono valutati in base alla loro capacità di produrre-eccetto in guerra, quando sono classificati secondo la loro capacità di distruggere. Dal momento che l'abilità pratica differisce da persona a persona, la maggioranza di queste abilità, in quasi tutte le società, è raccolta in una minoranza di persone. La concentrazione della ricchezza è una conseguenza naturale della concentrazione dell'abilità, e ricorre regolarmente nella storia.
- Nelle società che progrediscono la concentrazione può raggiungere un punto in cui la forza numerica dei molti poveri rivaleggia con la forza dell'abilità dei pochi ricchi; l'equilibrio instabile genera allora una situazione critica, che la storia ha affrontato in modi diversi con legislazioni che ridistribuiscono la ricchezza o rivoluzioni che distribuiscono la povertà.
- Concludiamo da tutto ciò che la concentrazione della ricchezza è naturale e inevitabile, e viene periodicamente alleviata da una ridistribuzione parziale, violenta o pacifica. In questa prospettiva la storia economica è il lento battito cardiaco dell'organismo sociale, un vasto sistole e diastole di concentrazione della ricchezza compulsivamente rimessa in circolo.
- La lotta del socialismo contro il capitalismo è parte del ritmo storico di accumulazione e dispersione della ricchezza.
- Il capitalista, naturalmente, ha svolto una funzione creativa nella storia:
- Egli ha posto il vangelo liberale della libertà al proprio servizio, intuendo che gli uomini d' affari, lasciati relativamente sciolti da imposte doganali e vincoli legislativi, potevano fornire alla gente maggiore abbondanza di cibo, case, comodità e ozio di quanta non ne fosse mai venuta da industrie amministrate da politici, il cui personale fosse costituito da impiegati dello Stato, e ipoteticamente immuni dalla legge della domanda e dell'offerta.
- la libertà interna varia inversamente al pericolo esterno.
- Per sostenerla-esercito, tribunali, lavori pubblici, sussidi-l'esazione fiscale aumentò al punto tale che gli uomini persero interesse a lavorare e guadagnare, e cominciò una disputa erosiva tra avvocati che trovavano artifici per evadere le tasse e avvocati che formulavano leggi per prevenire l'evasione. Migliaia di Romani, per fuggire gli esattori, si riversavano oltre i confini cercando rifugio tra i barbari. Nel tentativo di tenere sotto controllo questa elusiva mobilità, mantenere l'ordine e facilitare la tassazione, il governo promulgò decreti che legavano i contadini ai loro campi e gli operai alla loro bottega finchè non fossero estinti tutti i debiti e le tasse. In questo ed altri modi ebbe inizio la servitù medievale.
- Il regime socialista di più lunga durata finora conosciuto dalla storia fu istituito dagli Incas, in quello che ora chiamiamo Perù, ad un certo punto del tredicesimo secolo. Fondando largamente il loro potere sulla credenza popolare
    - Note: ***
- Probabilmente la Rivoluzione Russa del 1917 ebbe successo perchè il governo dello Zar era stato sconfitto e screditato dalla guerra e dalla cattiva amministrazione; l'economia Russa era collassata nel caos, i contadini tornavano dal fronte carichi di armi, e a Lenin e Trotsky era stato dato un salvacondotto con gli auguri di buon viaggio dal governo tedesco. La Rivoluzione assunse una forma comunista perchè il nuovo stato era dilaniato da disordini interni ed attacchi esterni; il popolo reagl come ogni nazione reagirebbe sotto assedio-mise da parte la libertà individuale finchè ordine e sicurezza non fossero ristabiliti.
- La paura del capitalismo ha costretto il socialismo ad ampliare i margini di libertà, e la paura del socialismo il capitalismo ad aumentare l'uguaglianza. L'Oriente è l'Occidente e l'Occidente è l'Oriente, e presto essi si incontreranno.
- Dal momento che gli uomini amano la libertà, e la libertà degli individui all'interno di una società richiede qualche regolamentazione della condotta, la prima condizione della libertà è la sua limitazione; rendetela assoluta ed essa perisce nel caos.
- Nerva, Traiano, Adriano, Antonino Pio e Marco Aurelio-' 'la più splendida successione di buoni e grandi sovrani"
- In quell'età splendida, quando i popoli soggetti a Roma si rallegravano di essere sotto il suo dominio, la monarchia era adottiva: l'imperatore trasmetteva la sua autorità non alla sua prole ma al più capace che riuscisse a trovare; egli adottava quest'uomo come un figlio, lo addestrava alle funzioni del governo, e gradualmente gli cedeva le redini del potere. Il sistema funzionò bene, in parte perchè nè Traiano nè Adriano ebbero figli, e il figlio di Antonino Pio morl nell'infanzia. Marco Aurelio ebbe un figlio, Commodo, che gli successe perchè il filosofo non riuscì a nominare un altro erede; ben presto regnò il caos. (Dovremmo aggiungere che alcuni storici
- Come la salute dell'individuo risiede nella continuità dei suoi ricordi, così la salute di un gruppo risiede nella continuità delle sue tradizioni; in entrambi i casi una rottura nella catena invita a una reazione nevrotica, come a Parigi nei massacri del Settembre 1792.
- la ricchezza è più un sistema e un procedimento di produzione e scambio che un accumulo di beni per E LA FORMA DI GovERNO lo più deperibili, ed è salvaguardata dalla fiducia (il "sistema creditizio") negli uomini e nelle istituzioni piuttosto che dal valore intrinseco della carta moneta o degli assegni, le rivoluzioni violente non la distribuiscono quanto la distruggono.
- La sola vera rivoluzione è l'illuminazione della mente e il miglioramento del carattere, e i soli veri rivoluzionari sono filosofi e santi.
- L'eccesso di qualsiasi cosa provoca una reazione nella direzione contraria . . . la dittatura nasce dalla democrazia, e la più greve forma di tirannia e schiavitù dalla più estrema forma di libertà
- La' democrazia è la forma di governo più difficile, perchè richiede la massima diffusione dell'intelligenza, e noi abbiamo dimenticato di renderei intelligenti quando ci siamo resi sovrani. L'istruzione si è diffusa, ma l'intelligenza è perpetuamente ritardata dalla fertilità dei semplici. Un cinico fece rimarcare che "non si deve incoronare l'ignoranza solo perchè ce n'è così tanta"
- Se l'arte se m bra ora perdersi in '' bizzarreries'' , ciò non avviene solo perchè è involgarita dal dominio e dalla suggestione della massa, ma anche perchè ha esaurito le possibiltà delle vecchie scuole e forme, e da un po' si dibatte alla ricerca di nuove strutture e stili, nuove regole e discipline.
- I diritti dell'uomo non sono diritti a svolgere certe mansioni o assumere certi poteri, ma a percorrere qualunque strada che possa sviluppare e mettere alla prova l'idoneità a quelle mansioni o quei poteri. Un diritto non è un dono di Dio o della natura, ma un privilegio che è bene per il gruppo che l'individuo abbia.
- Se la nostra economia di libertà non riuscisse a distribuire la ricchezza con la stessa efficienza con cui ha saputo crearla, la strada della dittatura sarebbe aperta a chiunque potesse promettere in modo convincente sicurezza a tutti; e un governo marziale, di qualsiasi formula affascinante si ammantasse, inghiottirebbe il mondo democratico.
- La pace è un equilibrio instabile che può essere preservato solo da una supremazia riconosciuta o da potenze uguali.
- Nell'interpretazione militare della storia, la guerra è l'arbitro Hnale, ed è accettata come naturale e necessaria da tutti tranne che dai codardi e i sempliciotti.
- "Se noi dovessimo seguire il corso usuale della storia dovremmo dichiararvi guerra, per timore di ciò che potreste fare di qui a una generazione. O dovremmo seguire il tetro precedente della Santa Alleanza del 1815, dedicando la nostra ricchezza e il fiore della nostra gioventù alla soppressione di ogni rivolta contro l'ordine esistente, in ogni parte del mondo. Ma vogliamo tentare un nuovo approccio. Noi rispettiamo i vostri popoli e le vostre civiltà come tra i più creativi della storia. Ci sforzeremo di comprendere i vostri sentimenti, e il vostro desiderio di sviluppare le vostre proprie istituzioni senza timore di essere attaccati.
- Ci sono delle regolarità in questo processo di ascesa e decadenza, che ci rendono in grado di predire, dal corso delle civiltà passate, il futuro della nostra?
- Ma in una civiltà sviluppata e complessa gli individui sono più differenziati e particolari che in una società primitiva, e molte situazioni contengono circostanze nuove che richiedono modifiche delle reazioni istintive; il costume arretra, il ragionamento avanza; i risultati sono più difficili da predire. N o n c'è certezza che il futuro ripeta il passato. Ogni anno è un'avventura.
- Nelle epoche organiche tutti i problemi fondamentali (teologici, politici, economici, morali) hanno ricevuto almeno soluzioni provvisorie. Ma presto il progresso raggiunto con l'aiuto di queste soluzioni, e sotto la protezione delle istituzioni realizzate per loro tramite, le rendono obsolete, reclamando novità. Nelle epoche critiche-periodi di disputa, protesta .. . e transizione, alla vecchia disposizione d' animo sono subentrati il dubbio, l'individualismo, e l'indifferenza ai grandi problemi . . . Nei periodi organici gli uomini sono impegnati a costruire; nei periodi critici a distruggere»
- Su un punto sono tutti d'accordo: le civiltà nascono, fioriscono, declinano e scompaiono-o indugiano come pozze stagnanti abbandonate dai fiumi che hanno dato loro la vita. Quali sono le cause dello sviluppo, e quali le cause della decadenza?
- Probabilmente la maggior parte degli stati (cioè delle entità politicamente organizzate) ha preso forma attraverso la conquista di un gruppo da parte di un altro, e lo stabilirsi di una costrizione permanente sui conquistati da parte dei conquistatori; i loro decreti furono le prime leggi; e queste, aggiunte ai costumi del popolo, crearono un nuovo ordinamento sociale.
- In ogni caso, ogni sfida affrontata con successo (come dagli Stati Uniti nel 19 17, 1933 e 194 1), se non esaurisce il vincitore (come l'Inghilterra nel 1945), migliora la tempra e il livello della nazione, e aumenta la sua capacità di superare ulteriori sfide.
- La civiltà greca non è realmente morta; soltanto la sua cornice è scomparsa, e il suo habitat è cambiato estendendosi; essa sopravvive nella memoria della razza, e in tale profusione che nessuna vita, per quanto densa e lunga, potrebbe assorbirla interamente.
- Noi ce la spassiamo nella nostra emancipazione dalla teologia, ma abbiamo sviluppato un'etica naturale-un codice morale indipendente dalla religione-forte abbastanza da trattenere i nostri istinti egoistici, aggressivi e sensuali dal corrompere la nostra civiltà in un pantano di rapacità, crimine e promiscuità? Abbiamo realmente estirpato l'intolleranza, o l' abbiamo semplicemente trasferita dalle ostilità religiose a quelle nazionali, ideologiche o razziali? I nostri costumi sono migliori di un tempo, o peggiori?
- "Chi accresce la conoscenza accresce la sofferenza, e in molta saggezza vi è molta afflizione"
- L'istruzione va considerata non come la faticosa memorizzazione di fatti, date e regni, nè semplicemente come la necessaria preparazione dell'individuo ad occupare il suo posto nel mondo, ma come la trasmissione della nostra eredità mentale, morale, tecnica ed estetica nella misura più piena possibile al maggior numero possibile di persone, per allargare la comprensione, la padronanza, la bellezza e la gioia della vita dell'uomo.
- Se un uomo ha fortuna, egli raccoglierà, prima di morire, quanto più può di questa eredità di civiltà e la trasmetterà ai suoi figli.
